作者,诗歌名,诗歌原文,聚类类别
王维,横吹曲辞 陇头吟,长安少年游侠客，夜上戍楼看太白。陇头明月迥临关，陇上行人夜吹笛。关西老将不胜愁，驻马听之双泪流。身经大小百馀，麾下偏裨万户侯。苏武才为典属国，节旄空尽海西头。,豪侠交游类
张易之,横吹曲辞 出塞,侠客重恩光，骢马饰金装。瞥闻传羽檄，驰突救边荒。转战磨筓地，横行戴斗乡。将军占太白，小妇怨流黄。騕褭青丝骑，娉婷红粉妆。一春莺度曲，八月雁成行。谁堪坐秋思，罗袖拂空床。,豪侠交游类
杜甫,横吹曲辞 后出塞五首 四,献凯日继踵，两蕃静无虞。渔阳豪侠地，击鼓吹笙竽。云帆转辽海，粳稻来东吴。越罗与楚练，照耀舆台躯。主将位益崇，气骄陵上都。边人不敢议，议者死路衢。,侠义抒怀类
卢照邻,横吹曲辞 刘生,刘生气不平，抱剑欲专征。报恩为豪侠，死难在横行。翠羽装剑鞘，黄金饰马缨。但令一顾重，不吝百身轻。,侠义抒怀类
李白,相和歌辞 猛虎行,朝作猛虎行，暮作猛虎吟。肠断非关陇头水，泪下不为雍门琴。旌旗缤纷两河道，战鼓惊山欲倾倒。秦人半作燕地囚，胡马翻衔洛阳草。一输一失关下兵，朝降夕叛幽蓟城。巨鳌未斩海水动，鱼龙奔走安得宁。颇似楚汉时，翻覆无定止。朝过博浪沙，暮入淮阴市。张良未遇韩信贫，刘项存亡在两臣。暂到下邳受兵略，来投漂母作主人。贤哲栖栖古如此，今时亦弃青云士。有策不敢犯龙鳞，窜身南国避胡尘。宝书长剑挂高阁，金鞍骏马散故人。昨日方为宣城客，掣铃交通二千石。有时六博快壮心，绕床三帀呼一掷。楚人每道张旭奇，心藏风云世莫知。三吴邦伯多顾盼，四海雄侠皆相推。萧曹曾作沛中吏，攀龙附凤当有时。溧阳酒楼三月春，杨花漠漠愁杀人。胡人绿眼吹玉笛，吴歌白纻飞梁尘。丈夫相见且为乐，槌牛挝鼓会众宾。我从此去钓东海，得鱼笑寄情相亲。,侠义抒怀类
虞世南,相和歌辞 从军行二首 二,爟火发金微，连营出武威。孤城寒云起，绝阵虏尘飞。侠客吸龙剑，恶少缦胡衣。朝摩骨都垒，夜解谷蠡围。萧关远无极，蒲海广难依。沙磴离旌断，晴川候马归。交河梁已毕，燕山斾欲飞。方知万里相，侯服有光辉。,豪侠交游类
李益,相和歌辞 从军有苦乐行,劳者且勿歌，我欲送君觞。从军有苦乐，此曲乐未央。仆本居陇上，陇水断人肠。东过秦宫路，宫路入咸阳。时逢汉帝出，谏猎至长杨。讵驰游侠窟，非结少年场。一旦承嘉惠，轻命重恩光。秉笔参帷帟，从军至朔方。边地多阴风，草木自淒凉。断绝海云去，出没胡沙长。参差引雁翼，隐辚腾军装。剑文夜如水，马汗冻成霜。侠气五都少，矜功六郡良。山河起目前，睚眦死路傍。北逐驱獯虏，西临复旧疆。昔还赋馀资，今出乃赢粮。一矢弢夏服，我弓不再张。寄言丈夫雄，苦乐身自当。,隐逸怀古类
李白,舞曲歌辞 东海有勇妇,梁山感杞妻，恸哭为之倾。金石忽暂开，都由激深情。东海有勇妇，何慙苏子卿。学剑越处子，超腾若流星。捐躯报夫讐，万死不顾生。白刃耀素雪，苍天感精诚。十步两躩跃，三呼一交兵。斩首掉国门，蹴踏五藏行。割此伉俪愤，粲然大义明。北海李使君，飞章奏天庭。舍罪警风俗，流芳播沧瀛。志在列女籍，竹帛已光荣。淳于免诏狱，汉主为缇萦。津妾一櫂歌，脱父于严刑。十子若不肖，不如一女英。豫让斩空衣，有心竟无成。要离杀庆忌，壮夫素所轻。妻子亦何辜，焚之𧹒虚名。岂如东海妇，事立独扬名。,市井任侠类
李白,杂曲歌辞 白马篇,龙马花雪毛，金鞍五陵豪。秋霜切玉剑，落日明珠袍。鬬鸡事万乘，轩盖一何高。弓摧宜山虎，手接泰山猱。酒后竞风彩，三杯弄宝刀。杀人如翦草，剧孟同游遨。发愤去函谷，从军向临洮。叱咤万战场，匈奴尽波涛。归来使酒气，未肯拜萧曹。羞入原宪室，荒径隐蓬蒿。,侠义抒怀类
李颀,杂曲歌辞 缓歌行,小来讬身攀贵游，倾财破产无所忧。暮拟经过石渠署，朝将出入铜龙楼。结交杜陵轻薄子，谓言可生复可死。一沈一浮会有时，弃我翻然如脱屣。男儿立身须自彊，十五闭户颍水阳。业就功成见明主，击鐘鼎食坐华堂。二八蛾眉梳堕马，美酒清歌曲房下。文昌宫中赐锦衣，长安陌上退朝归。五侯宾从莫敢视，三省官僚揖者稀。早知今日读书是，悔作从来任侠非。,隐逸怀古类
虞羽客,杂曲歌辞 结客少年场行,幽幷侠少年，金络控连钱。窃符方救赵，击筑正怀燕。轻生辞凤阙，挥袂上祁连。陆离横宝剑，出没惊徂旃。蒙轮恒顾敌，超乘忽争先。摧枯逾百战，拓地远三千。骨都魂已散，楼兰首复传。龙城含晓雾，瀚海隔遥天。歌吹金微返，振旅玉门旋。烽火今已息，非复照甘泉。,侠义抒怀类
卢照邻,杂曲歌辞 结客少年场行,长安重游侠，洛阳富才雄。玉剑浮云骑，金鞍明月弓。鬬鸡过渭北，走马向关东。孙宾遥见待，郭解暗相通。不受千金爵，谁论万里功。将军下天上，虏骑入云中。烽火夜似月，兵气晓成虹。横行徇知己，负羽远从戎。龙旌昏朔雾，鸟阵卷寒风。追奔瀚海咽，战罢阴山空。归来谢天子，何如马上翁。,侠义抒怀类
李白,杂曲歌辞 少年行三首 三,君不见淮南少年游侠客，白日毬猎夜拥掷。呼卢百万终不惜，报讐千里如咫尺。少年游侠好经过，浑身装束皆绮罗。兰蕙相随喧妓女，风光去处满笙歌。骄矜自言不可有，侠士堂中养来久。好鞍好马乞与人，十千五千旋沽酒。赤心用尽为知己，黄金不惜栽桃李。桃李栽来几度春，一回花落一回新。府县尽为门下客，王侯皆是平交人。男儿百年且乐命，何须徇书受贫病。男儿百年且荣身，何须徇节甘风尘。衣冠半是征战士，穷儒浪作林泉民。遮莫枝根长百丈，不如当代多还往。遮莫姻亲连帝城，不如当身自簪缨。看取富贵眼前者，何用悠悠身后名。,豪侠交游类
王维,杂曲歌辞 少年行四首 一,新丰美酒斗十千，咸阳游侠多少年。相逢意气为君饮，繫马高楼垂柳边。,隐逸怀古类
王维,杂曲歌辞 少年行四首 三,出身仕汉羽林郎，初随骠骑战渔阳。孰知不向边庭苦，纵死犹闻侠骨香。,市井任侠类
王昌龄,杂曲歌辞 少年行二首 一,西陵侠年少，送客过长亭。青槐夹两路，白马如流星。闻道羽书急，单于寇井陉。气高轻赴难，谁顾燕山铭。,侠义抒怀类
高适,杂曲歌辞 邯郸少年行,邯郸城南游侠子，自矜生长邯郸里。千场纵博家仍富，几度报讐身不死。宅中歌笑日纷纷，门外车马如云屯。未知肝胆向谁是，令人却忆平原君。君不见今人交态薄，黄金用尽还疎索。以兹感激辞旧游，更于时事无所求。且与少年饮美酒，往来射猎西山头。,隐逸怀古类
崔颢,杂曲歌辞 游侠篇,少年负胆气，好勇复知机。仗剑出门去，孤城逢合围。杀人辽水上，走马渔阳归。错落金琐甲，蒙茸貂鼠衣。还家行且猎，弓矢速如飞。地迥鹰犬疾，草深狐兔肥。腰间悬两绶，转眄生光辉。,侠义抒怀类
孟郊,杂曲歌辞 游侠行,壮士性刚决，火中见石裂。杀人不迴头，轻生如暂别。岂知眼有泪，肯白头上髮。平生无恩酬，剑閑一百月。,侠义抒怀类
李白,杂曲歌辞 侠客行,赵客缦胡缨，吴钩霜雪明。银鞍照白马，飒沓如流星。十步杀一人，千里不留行。事了拂衣去，深藏身与名。閑过信陵饮，脱剑膝前横。将炙啖朱亥，持觞劝侯嬴。三杯吐然诺，五岳倒为轻。眼花耳热后，意气素霓生。救赵挥金槌，邯郸先震惊。千秋二壮士，烜赫大梁城。纵死侠骨香，不慙世上英。谁能书阁下，白首太玄经。,市井任侠类
元稹,杂曲歌辞 侠客行,侠客不怕死，怕在事不成。事成不肯藏姓名，我非窃贼谁夜行。白日堂堂杀袁盎，九衢草草人面青。此客此心师海鲸，海鲸露背横沧溟。海滨分作两处生，海鲸分海减海力。侠客有谋人不测，三尺铁蛇延二国。,边塞报国类
万楚,杂曲歌辞 茱萸女,山阴柳家女，九日采茱萸。复得东邻伴，双为陌上姝。插花向高髻，结子置长裾。作性恒迟缓，非关诧丈夫。平明折林树，日入反城隅。侠客邀罗袖，行人挑短书。蛾眉自有主，年少莫踟蹰。,豪侠交游类
虞世南,从军行二首 二,烽火发金微，连营出武威。孤城塞云起，绝阵虏尘飞。侠客吸龙剑，恶少缦胡衣。朝摩骨都垒，夜解谷蠡围。萧关远无极，蒲海广难依。沙磴离旌断，晴川候马归。交河梁已毕，燕山斾欲挥。方知万里相，侯服见光辉。,豪侠交游类
陈子良,游侠篇,洛阳丽春色，游侠骋轻肥。水逐车轮转，尘随马足飞。云影遥临盖，花气近薰衣。东郊鬬鸡罢，南皮射雉归。日暮河桥上，扬鞭惜晚晖。,隐逸怀古类
卢照邻,结客少年场行,长安重游侠，洛阳富财雄。玉剑浮云骑，金鞭明月弓。鬬鸡过渭北，走马向关东。孙宾遥见待，郭解暗相通。不受千金爵，谁论万里功。将军下天上，虏骑入云中。烽火夜似月，兵气晓成虹。横行徇知己，负羽远从戎。龙旌昏朔雾，鸟阵捲胡风。追奔瀚海咽，战罢阴山空。归来谢天子，何如马上翁。,侠义抒怀类
卢照邻,长安古意,长安大道连狭斜，青牛白马七香车。玉辇纵横过主第，金鞭络绎向侯家。龙衔宝盖承朝日，凤吐流苏带晚霞。百丈游丝争绕树，一群娇鸟共啼花。啼花戏蝶千门侧，碧树银台万种色。複道交窗作合欢，双阙连薨垂凤翼。梁家画阁天中起，汉帝金茎云外直。楼前相望不相知，陌上相逢讵相识。借问吹箫向紫烟，曾经学舞度芳年。得成比目何辞死，𫖸作鸳鸯不羡仙。比目鸳鸯真可羡，双去双来君不见。生憎帐额绣孤鸾，好取门帘帖双燕。双燕双飞绕画梁，罗帏翠被郁金香。片片行云著蝉鬓，纤纤初月上鸦黄。鸦黄粉白车中出，含娇含态情非一。妖童宝马铁连钱，娼妇盘龙金屈膝。御史府中乌夜啼，廷尉门前雀欲栖。隐隐朱城临玉道，遥遥翠幰没金堤。挟弹飞鹰杜陵北，探丸借客渭桥西。俱邀侠客芙蓉剑，共宿娼家桃李蹊。娼家日暮紫罗裙，清歌一啭口氛氲。北堂夜夜人如月，南陌朝朝骑似云。南陌北堂连北里，五剧三条控三市。弱柳青槐拂地垂，佳气红尘暗天起。汉代金吾千骑来，翡翠屠苏鹦鹉杯。罗襦宝带为君解，燕歌赵舞为君𫔭。别有豪华称将相，转日回天不相让。意气由来排灌夫，专权判不容萧相。专权意气本豪雄，青虬紫燕坐春风。自言歌舞长千载，自谓骄奢凌五公。节物风光不相待，桑田碧海须臾改。昔时金阶白玉堂，即今唯见青松在。寂寂寥寥扬子居，年年岁岁一床书。独有南山桂花发，飞来飞去袭人裾。,豪侠交游类
卢照邻,刘生,刘生气不平，抱剑欲专征。报恩为豪侠，死难在横行。翠羽装刀鞘，黄金饰马铃。但令一顾重，不恡百身轻。,侠义抒怀类
杨炯,骢马,骢马铁连钱，长安侠少年。帝畿平若水，官路直如弦。夜玉妆车轴，秋金铸马鞭。风霜但自保，穷达任皇天。,隐逸怀古类
杨炯,紫骝马,侠客重周游，金鞭控紫骝。蛇弓白羽箭，鹤辔赤茸鞦。发迹来南海，长鸣向北州。匈奴今未灭，画地取封侯。,豪侠交游类
李峤,弹,侠客持苏合，佳游满帝乡。避丸深可诮，求炙遂难忘。金迸疑星落，珠沈似月光。谁知少孺子，将此见吴王。,豪侠交游类
李峤,桂,未殖银宫里，宁移玉殿幽。枝生无限月，花满自然秋。侠客条为马，仙人叶作舟。愿君期道术，攀折可淹留。,豪侠交游类
郭震,古剑篇,君不见昆吾铁冶飞炎烟，红光紫气俱赫然。良工锻鍊凡几年，铸得宝剑名龙泉。龙泉颜色如霜雪，良工咨嗟歎奇绝。琉璃玉匣吐莲花，错镂金环映明月。正逢天下无风尘，幸得周防君子身。精光黯黯青蛇色，文章片片绿龟鳞。非直结交游侠子，亦曾亲近英雄人。何言中路遭弃捐，零落漂沦古狱边。虽复尘埋无所用，犹能夜夜气冲天。,隐逸怀古类
韦元旦,奉和九日幸临渭亭登高应制得月字,云物开千里，天行乘九月。丝言丹凤池，斾转苍龙阙。灞水欢娱地，秦京游侠窟。欣承解愠词，圣酒黄花发。,隐逸怀古类
蔡孚,打毬篇,德阳宫北苑东头，云作高台月作楼。金鎚玉蓥千金地，宝杖琱文七宝毬。窦融一家三尚主，梁翼频封万户侯。容色由来荷恩顾，意气平生事侠游。共道用兵如断蔗，俱能走马入长楸。红鬣锦鬃风𫘧骥，黄络青丝电紫骝。奔星乱下花场里，初月飞来画杖头。自有长鸣须决胜，能驰迅走满先筹。薄暮汉宫愉乐罢，还归尧室晓垂旒。,侠义抒怀类
骆宾王,帝京篇,山河千里国，城阙九重门。不覩皇居壮，安知天子尊。皇居帝里崤函谷，鹑野龙山侯甸服。五纬连影集星躔，八水分流横地轴。秦塞重关一百二，汉家离宫三十六。桂殿嵚岑对玉楼，椒房窈窕连金屋。三条九陌丽城隈，万户千门平旦开。複道斜通鳷鹊观，交衢直指凤皇台。剑履南宫入，簪缨北阙来。声名冠寰宇，文物象昭回。钩陈肃兰戺，璧沼浮槐市。铜羽应风回，金茎承露起。校文天禄阁，习战昆明水。朱邸抗平台，黄扉通戚里。平台戚里带崇墉，炊金馔玉待鸣鐘。小堂绮帐三千户，大道青楼十二重。宝盖雕鞍金络马，兰窗绣柱玉盘龙。绣柱璇题粉壁映，锵金鸣玉王侯盛。王侯贵人多近臣，朝游北里暮南邻。陆贾分金将䜩喜，陈遵投辖正留宾。赵李经过密，萧朱交结亲。丹凤朱城白日暮，青牛绀幰红尘度。侠客珠弹垂杨道，倡妇银钩采桑路。倡家桃李自芳菲，京华游侠盛轻肥。延年女弟双凤入，罗敷使君千骑归。同心结缕带，连理织成衣。春朝桂尊尊百味，秋夜兰灯灯九微。翠幌珠帘不独映，清歌宝瑟自相依。且论三万六千是，宁知四十九年非。古来荣利若浮云，人生倚伏信难分。始见田窦相移夺，俄闻衞霍有功勋。未厌金陵气，先开石椁文。朱门无复张公子，灞亭谁畏李将军。相顾百龄皆有待，居然万化咸应改。桂枝芳气已销亡，柏梁高宴今何在？春去春来苦自驰，争名争利徒尔为。久留郎署终难遇，空扫相门谁见知。当时一旦擅豪华，自言千载长骄奢。倏忽抟风生羽翼，须臾失浪委泥沙。黄雀徒巢桂，青门遂种瓜。黄金销铄素丝变，一贵一贱交情见。红颜宿昔白头新，脱粟布衣轻故人。故人有湮沦，新知无意气。灰死韩安国，罗伤翟廷尉。已矣哉，归去来。马卿辞蜀多文藻，扬雄仕汉乏良媒。三冬自矜诚足用，十年不调几邅回。汲黯薪逾积，孙弘阁未开。谁惜长沙傅，独负洛阳才。,豪侠交游类
骆宾王,畴昔篇,"少年重英侠，弱岁贱衣冠。既讬寰中赏，方承膝下欢。遨游灞水曲，风月洛城端。且知无玉馔，谁肯逐金丸。金丸玉馔盛繁华，自言轻侮季伦家。五霸争驰千里马，三条竞骛七香车。掩映飞轩乘落照，参差步障引朝霞。池中旧水如悬镜，屋里新妆不让花。意气风云倏如昨，岁月春秋屡回薄。上苑频经柳絮飞，中园几见梅花落。当时门客今何在？畴昔交朋已疎索。莫教憔悴损容仪，会得高秋云雾廓。淹留坐帝乡，无事积炎凉。一朝披短褐，六载奉长廊。赋文慙昔马，执戟歎前扬。挥戈出武帐，荷笔入文昌。文昌隐隐皇城里，由来奕奕多才子。潘陆词锋骆驿飞，张曹翰苑纵横起。卿相未曾识，王侯宁见拟。垂钓甘成白首翁，负薪何处逢知己？,判将运命赋穷通，从来奇舛任西东。不应永弃同刍狗，且复飘飖类转蓬。容鬓年年异，春华岁岁同。荣观未尽礼，徇主欲申功。脂车秣马辞乡国，萦辔西南使邛僰。玉垒铜梁不易攀，地角天涯眇难测。莺啭蝉吟有悲望，鸿来雁度无音息。阳关积雾万里昏，剑阁连山千种色。蜀路何悠悠，岷峰阻且修。回肠随九折，迸泪连双流。寒光千里暮，露气二江秋。长途看束马，平水且沈牛。华阳旧地标神制，石镜蛾眉真秀丽。诸葛才雄已号龙，公孙跃马轻称帝。五丁卓荦多奇力，四士英灵富文艺。云气横开八阵形，桥形遥分七星势。川平烟雾开，游戏锦城隈。墉高龟望出，水净雁文回。寻姝入酒肆，访客上琴台。不识金貂重，偏惜玉山颓。他乡冉冉消年月，帝里沈沈限城阙。不见猿声助客啼，唯闻旅思将花发。我家迢递关山里，关山迢递不可越。故园梅柳尚馀春，来时勿使芳菲歇。解鞅欲言归，执袂怆多违。北梁俱握手，南浦共沾衣。别情伤去盖，离念惜徂辉。知音何所托，木落雁南飞。回来望平陆，春来酒应熟。相将菌阁卧青溪，且用藤杯泛黄菊。十年不调为贫贱，百日屡迁随倚伏。祗为须求负郭田，使我再干州县禄。百年郁郁少腾迁，万里遥遥入镜川。涘江拂潮冲白日，淮海长波接远天。丛竹凝朝露，孤山起暝烟。赖有边城月，常伴客旌悬。东南美箭称吴会，名都隐轸三江外。涂山执玉应昌期，曲水开襟重文会。仙镝流音鸣鹤岭，宝剑分辉落蛟濑。未看白马对芦刍，且觉浮云似车盖。江南节序多，文酒屡经过。共踏春江曲，俱唱采菱歌。舟移疑入镜，棹举若乘波。风光无限极，归檝碍池荷。眺听烟霞正流眄，即从王事归舻转。芝田花月屡裴回，金谷佳期重游衍。登高北望嗤梁叟，凭轼西征想潘掾。峰开华岳耸疑莲，水激龙门急如箭。人事谢光阴，俄遭霜露侵。偷存七尺影，分没九泉深。穷途行泣玉，愤路未藏金。茹荼空有歎，怀橘独伤心。年来岁去成销铄，怀抱心期渐寥落。挂冠裂冕已辞荣，南亩东臯事耕凿。宾阶客院常疏散，蓬径柴扉终寂寞。自有林泉堪隐栖，何必山中事丘壑。我住青门外，家临素浐滨。遥瞻丹凤阙，斜望黑龙津。荒衢通猎骑，穷巷抵樵轮。时有桃源客，来访竹林人。昨夜琴声奏悲调，旭旦含颦不成笑。果乘骢马发嚣书，复道郎官禀纶诰。冶长非罪曾缧絏，长孺然灰也经溺。高门有阅不图封，峻笔无闻歛敷妙。适离京兆谤，还从御史弹。炎威资夏景，平曲况秋翰。画地终难入，书空自不安。吹毛未可待，摇尾且求餐。丈夫坎壈多愁疾，契阔迍邅尽今日。慎罚宁凭两造辞，严科直挂三章律。邹衍衔悲繫燕狱，李斯抱怨拘秦桎。不应白髮顿成丝，直为黄沙暗如漆。紫禁终难呌，朱门不易排。惊魂闻叶落，危魄逐轮埋。霜威遥有厉，雪枉遂无阶。含冤欲谁道，饮气独居怀。忽闻驿使发关东，传道天波万里通。涸鳞去辙还游海，幽禽释网便翔空。舜泽尧曦方有极，谗言巧佞傥无穷。谁能跼迹依三辅，会就商山访四翁。",侠义抒怀类
骆宾王,代女道士王灵妃赠道士李荣,玄都五府风尘绝，碧海三山波浪深。桃实千年非易待，桑田一变已难寻。别有仙居对三市，金阙银宫相向起。台前镜影伴仙娥，楼上箫声随凤史。凤楼迢递绝尘埃，莺时物色正裴回。灵芝紫检参差长，仙桂丹花重叠开。双童绰约时游陟，三鸟联翩报消息。尽言真侣出遨游，传道风光无限极。轻花委砌惹裾香，残月窥窗觇幌色。箇时无数倂妖妍，箇里无穷总可怜。别有众中称黜帝，天上人间少流例。洛滨仙驾启遥源，淮浦灵津符远筮。自言少小慕幽玄，只言容易得神仙。珮中邀勒经时序，箫里寻思复几年。寻思许事真情变，二人容华识少选。漫道烧丹止七飞，空传化石曾三转。寄语天上弄机人，寄语河边值查客。乍可悤悤共百年，谁使遥遥期七夕。想知人意自相寻，果得深心共一心。一心一意无穷已，投漆投胶非足拟。只将羞涩当风流，持此相怜保终始。相怜相念倍相亲，一生一代一双人。不把丹心比玄石，惟将浊水况清尘。只言柱下留期信，好欲将心学松蕣。不能京兆画峨眉，翻向成都骋驺引。青牛紫气度灵关，尺素赩鳞去不还。连苔上砌无穷绿，修竹临坛几处斑。此时空床难独守，此日别离那可久。梅花如雪柳如丝，年去年来不自持。初言别在寒偏在，何悟春来春更思。春时物色无端绪，双枕孤眠谁分许。分念娇莺一种啼，生憎燕子千般语。朝云旭日照青楼，迟晖丽色满皇州。落花泛泛浮灵沼，垂柳长长拂御沟。御沟大道多奇赏，侠客妖容递来往。宝骑连花铁作钱，香轮骛水珠为网。香轮宝骑竞繁华，可怜今夜宿倡家。鹦鹉杯中浮竹叶，凤凰琴里落梅花。许辈多情偏送款，为问春花几时满。千回鸟信说众诸，百过莺啼说长短。长短众诸判不寻，千回百过浪关心。何曾举意西邻玉，未肯留情南陌金。南陌西邻咸自保，还辔归期须及早。为想三春狭斜路，莫辞九折邛关道。假令白里似长安，须使青牛学剑端。𬞟风入驭来应易，竹杖成龙去不难。龙飙去去无消息，鸾镜朝朝减容色。君心不记下山人，妾欲空期上林翼。上林三月鸿欲稀，华表千年鹤未归。不分淹留桑路待，秪应直取桂轮飞。,豪侠交游类
骆宾王,送郑少府入辽共赋侠客远从戎,边烽警榆塞，侠客度桑乾。柳叶开银镝，桃花照玉鞍。满月临弓影，连星入剑端。不学燕丹客，空歌易水寒。,豪侠交游类
张易之,出塞,侠客重恩光，骏马饰金装。瞥闻传羽檄，驰突救边荒。转战磨笄地，横行戴斗乡。将军占太白，小妇怨流黄。騕褭青丝骑，娉婷红粉妆。一春莺度曲，八月雁成行。谁堪坐秋思，罗袖拂空床。,豪侠交游类
张说,江路忆郡,雾敛江早明，星翻汉将没。卧闻峡猿响，起视榜人发。倚棹攀岸筿，凭船弄波月。水宿厌洲渚，晨光屡挥忽。林泽来不穷，烟波去无歇。结思笙竽里，摇情游侠窟。年貌不暂留，欢愉及玄髪。云涓恋山海，禽马怀燕越。自非行役人，安知慕城阙。,隐逸怀古类
张柬之,出塞,侠客重恩光，骢马饰金装。瞥闻传羽檄，驰突救边荒。歙野山川动，嚣天旌斾扬。吴钩明似月，楚剑利如霜。电断冲胡塞，风飞出洛阳。转战磨笄俗，横行戴斗乡。手擒郅支长，面缚谷蠡王。将军占太白，小妇怨流黄。騕褭青丝骑，娉婷红粉妆。三春莺度曲，八月鴈成行。谁堪坐愁思，罗袖拂空床。,豪侠交游类
贺朝,从军行,朔胡乘月寇边城，军书插羽刺中京。天子金坛拜飞将，单于玉塞振佳兵。骑射先鸣推任侠，龙韬决胜伫时英。闻有河湟客，愔愔理帷帟。常山启霸图，汜水先天策。衔珠浴铁向桑乾，衅旗膏剑指乌丸。鸣鸡已报关山晓，来雁遥传沙塞寒。直为甘心从苦节，陇头流水鸣呜咽。边树萧萧不觉春，天山漠漠长飞雪。鱼丽阵接塞云平，雁翼营通海月明。始看晋幕飞鹅入，旋闻齐垒啼乌声。自从一戍燕支山，春光几度晋阳关。金河未转青丝骑，玉筯应啼红粉颜。鸿归燕相续，池边芳草绿。已见氛清细柳营，莫更春歌落梅曲。烽沈灶减静边亭，海晏山空肃已宁。行望凤京旋凯捷，重来麟阁画丹青。,侠义抒怀类
王维,送高适弟耽归临淮作,少年客淮泗，落魄居下邳。遨游向燕赵，结客过临淄。山东诸侯国，迎送纷交驰。自尔厌游侠，闭户方垂帷。深明戴家礼，颇学毛公诗。备知轻济道，高卧陶唐时。圣主诏天下，贤人不得遗。公吏奉𫄸组，安车去茅茨。君王苍龙阙，九门十二逵。群公朝谒罢，冠剑下丹墀。野鹤终踉跄，威凤徒参差。或问理人术，但致还山词。天书降北阙，赐帛归东菑。都门谢亲故，行路日逶迟。孤帆万里外，淼漫将何之。江天海陵郡，云日淮南祠。杳冥沧洲上，荡漭无人知。纬萧或卖药，出处安能期。,隐逸怀古类
王维,济上四贤咏 崔录事,解印归田里，贤哉此丈夫。少年曾任侠，晚节更为儒。遯迹东山下，因家沧海隅。已闻能狎鸟，余欲共乘桴。,侠义抒怀类
王维,济上四贤咏 成文学,宝剑千金装，登君白玉堂。身为平原客，家有邯郸娼。使气公卿坐，论心游侠场。中年不得意，谢病客游梁。,隐逸怀古类
王维,陇头吟,长安少年游侠客，夜上戍楼看太白。陇头明月迥临关，陇上行人夜吹笛。关西老将不胜愁，驻马听之双泪流。身经大小百馀战，麾下偏裨万户侯。苏武纔为典属国，节旄落尽海西头。,豪侠交游类
王维,燕支行,汉家天将才且雄，来时谒帝明光宫。万乘亲推双阙下，千官出饯五陵东。誓辞甲第金门里，身作长城玉塞中。衞霍才堪一骑将，朝廷不数贰师功。赵魏燕韩多劲卒，关西侠少何咆勃。报讐只是闻尝胆，饮酒不曾妨刮骨。画戟雕戈白日寒，连旗大斾黄尘没。叠鼓遥翻瀚海波，鸣笳乱动天山月。麒麟锦带佩吴钩，飒沓青骊跃紫骝。拔剑已断天骄臂，归鞍共饮月支头。汉兵大呼一当百，虏骑相看哭且愁。教战虽令赴汤火，终知上将先伐谋。,侠义抒怀类
王维,故人张諲工诗善易卜兼能丹青草隶顷以诗见赠聊获酬之,不逐城东游侠儿，隐囊纱帽坐弹棋。蜀中夫子时开卦，洛下书生解咏诗。药阑花迳衡门里，时复据梧聊隐几。屏风误点惑孙郎，团扇草书轻内史。故园高枕度三春，永日垂帷绝四邻。自想蔡邕今已老，更将书籍使何人。,隐逸怀古类
王维,榆林郡歌,山头松柏林，山下泉声伤客心。千里万里春草色，黄河东流流不息。黄龙戍上游侠儿，愁逢汉使不相识。,隐逸怀古类
王维,同比部杨员外十五夜游有怀静者季,承明少休沐，建礼省文书。夜漏行人息，归鞍落日馀。悬知三五夕，万户千门辟。夜出曙翻归，倾城满南陌。陌头驰骋尽繁华，王孙公子五侯家。由来月明如白日，共道春灯胜百花。聊看侍中千宝骑，强识小妇七香车。香车宝马共喧阗，箇里多情侠少年。竞向长杨柳市北，肯过精舍竹林前。独有仙郎心寂寞，却将宴坐为行乐。傥觉忘怀共往来，幸霑同舍甘藜藿。,侠义抒怀类
李颀,古意,男儿事长征，少小幽燕客。赌胜马蹄下，由来轻七尺。杀人莫敢前，鬚如猬毛磔。黄云陇底白雪飞，未得报恩不能归。辽东小妇年十五，惯弹琵琶解歌舞。今为羗笛出塞声，使我三军泪如雨。,侠义抒怀类
王昌龄,塞下曲四首 一,蝉鸣空桑林，八月萧关道。出塞入塞寒，处处黄芦草。从来幽幷客，皆共尘沙老。莫学游侠儿，矜夸紫骝好。,隐逸怀古类
孟浩然,醉后赠马四,四海重然诺，吾尝闻白眉。秦城游侠客，相得半酣时。,豪侠交游类
孟浩然,同储十二洛阳道中作,珠弹繁华子，金羁游侠人。酒酣白日暮，走马入红尘。,隐逸怀古类
李白,行行游且猎篇,边城儿，生年不读一字书，但将游猎夸轻趫。胡马秋肥宜白草，骑来蹑影何矜骄。金鞭拂雪挥鸣鞘，半酣呼鹰出远郊。弓弯满月不虚发，双鸧迸落连飞髇。海边观者皆辟易，猛气英风振沙碛。儒生不及游侠人，白首下帷复何益。,隐逸怀古类
李白,东海有勇妇,梁山感杞妻，恸哭为之倾。金石忽蹔开，都由激深情。东海有勇妇，何惭苏子卿。学剑越处子，超然若流星。损躯报夫雠，万死不顾生。白刃耀素雪，苍天感精诚。十步两躩跃，三呼一交兵。斩首掉国门，蹴踏五藏行。豁此伉俪愤，粲然大义明。北海李使君，飞章奏天庭。捨罪警风俗，流芳播沧瀛。名在列女籍，竹帛已光荣。淳于免诏狱，汉主为缇萦。津妾一櫂歌，脱父于严刑。十子若不肖，不如一女英。豫让斩空衣，有心竟无成。要离杀庆忌，壮夫所素轻。妻子亦何辜，焚之𧹒虚声。岂如东海妇，事立独扬名。,市井任侠类
李白,白马篇,龙马花雪毛，金鞍五陵豪。秋霜切玉剑，落日明珠袍。鬬鸡事万乘，轩盖一何高。弓摧南山虎，手接太行猱。酒后竞风采，三杯弄宝刀。杀人如剪草，剧孟同游遨。发愤去函谷，从军向临洮。叱咤万战场，匈奴尽奔逃。归来使酒气，未肯拜萧曹。羞入原宪室，荒淫隐蓬蒿。,侠义抒怀类
高适,古大梁行,古城莽苍饶荆榛，驱马荒城愁杀人。魏王宫观尽禾黍，信陵宾客随灰尘。忆昨雄都旧朝市，轩车照耀歌鐘起。军容带甲三十万，国步连营一千里。全盛须臾那可论，高台曲池无复存。遗墟但见狐狸迹，古地空馀草木根。暮天摇落伤怀抱，倚剑悲歌对秋草。侠客犹传朱亥名，行人尚识夷门道。白璧黄金万户侯，宝刀骏马填山丘。年代淒凉不可问，往来唯有水东流。,豪侠交游类
高适,邯郸少年行,邯郸城南游侠子，自矜生长邯郸里。千塲纵博家仍富，几度报讐身不死。宅中歌笑日纷纷，门外车马常如云。未知肝胆向谁是，令人却忆平原君。君不见今人交态薄，黄金用尽还疎索。以兹感歎辞旧游，更于时事无所求。且与少年饮美酒，往来射猎西山头。,隐逸怀古类
高适,送浑将军出塞,将军族贵兵且强，汉家已是浑邪王。子孙相承在朝野，至今部曲燕支下。控弦尽用阴山儿，登阵常骑大宛马。银鞍玉勒绣蝥弧，每逐嫖姚破骨都。李广从来先将士，卫青未肯学孙吴。传有沙场千万骑，昨日边庭羽书至。城头画角三四声，匣里宝刀昼夜鸣。意气能甘万里去，辛勤判作一年行。黄云白草无前后，朝建旌旄夕刁斗。塞下应多侠少年，关西不见春杨柳。从军借问所从谁，击剑酣歌当此时。远别无轻绕朝策，平戎早寄仲宣诗。,侠义抒怀类
杜甫,后出塞五首 四,献凯日继踵，两蕃静无虞。渔阳豪侠地，击鼓吹笙竽。云帆转辽海，稉稻来东吴。越罗与楚练，照耀舆台躯。主将位益崇，气骄凌上都。边人不敢议，议者死路衢。,侠义抒怀类
杜甫,鹿头山,鹿头何亭亭，是日慰饥渴。连山西南断，俯见千里豁。游子出京华，剑门不可越。及兹险阻尽，始喜原野阔。殊方昔三分，霸气曾间发。天下今一家，云端失双阙。悠然想扬马，继起名硉兀。有文令人伤，何处埋尔骨。纡馀脂膏地，惨澹豪侠窟。仗钺非老臣，宣风岂专达。冀公柱石姿，论道邦国活。斯人亦何幸，公镇逾岁月。,侠义抒怀类
杜甫,七月三日亭午已后较热退晚加小凉稳睡有诗因论壮年乐事戏呈元二十一曹长,今兹商用事，馀热亦已末。衰年旅炎方，生意从此活。亭午减汗流，北邻耐人聒。晚风爽乌匼，筋力苏摧折。闭目踰十旬，大江不止渴。退藏恨雨师，健步闻旱魃。园蔬抱金玉，无以供采掇。密云虽聚散，徂暑终衰歇。前圣眘焚巫，武王亲救暍。阴阳相主客，时序递回斡。洒落唯清秋，昏霾一空阔。萧萧紫塞雁，南向欲行列。歘思红颜日，霜露冻阶闼。胡马挟雕弓，鸣弦不虚发。长鈚逐狡兔，突羽当满月。惆怅白头吟，萧条游侠窟。临轩望山阁，缥缈安可越。高人𫔀丹砂，未念将朽骨。少壮迹颇疎，欢乐曾倏忽。杖藜风尘际，老丑难翦拂。吾子得神仙，本是池中物。贱夫美一睡，烦促婴词笔。,隐逸怀古类
杜甫,赠苏四徯,异县昔同游，各云厌转蓬。别离已五年，尚在行李中。戎马日衰息，乘舆安九重。有才何栖栖，将老委所穷。为郎未为贱，其奈疾病攻。子何面黧黑，不得豁心胷。巴蜀倦剽掠，下愚成土风。幽蓟已削平，荒徼尚弯弓。斯人脱身来，岂非吾道东。乾坤虽宽大，所适装囊空。肉食哂菜色，少壮欺老翁。况乃主客间，古来偪侧同。君今下荆扬，独帆如飞鸿。二州豪侠场，人马皆自雄。一请甘饥寒，再请甘养蒙。,侠义抒怀类
钱起,逢侠者,燕赵悲歌士，相逢剧孟家。寸心言不尽，前路日将斜。,侠义抒怀类
韩翃,赠张建,结客平陵下，当年倚侠游。传看辘轳剑，醉脱骦骕裘。翠羽双鬟妾，珠帘百尺楼。春风坐相待，晚日莫淹留。,侠义抒怀类
顾况,赠别崔十三长官,真玉烧不热，宝剑拗不折。欲别崔侠心，崔侠心如铁。复如金刚锁，无有功不彻。仍于直道中，行事不诋讦。崔侠两兄弟，垂范继芳烈。相识三十年，致书字不灭。我来宣城郡，饮水仰清洁。蔼蔼北阜松，峩峩南山雪。顾生归山去，知作几年别。,侠义抒怀类
耿𣲗,酬张少尹秋日凤翔西郊见寄,鼎气孕河汾，英英济旧勋。刘生曾任侠，张率自能文。官佐征西府，名齐将上军。秋山遥出浦，野鹤暮离群。远恨边笳起，劳歌骑吏闻。废关人不到，荒戍日空曛。草木凉初变，阴晴景半分。叠蝉临积水，乱燕入过云。丽藻终思我，衰髯亦为君。閑吟寡和曲，庭叶渐纷纷。,侠义抒怀类
戎昱,出军,龙绕旌竿兽满旗，飜营乍似雪中移。中军一队三千骑，尽是幷州游侠儿。,隐逸怀古类
戴叔伦,边城曲,人生莫作远行客，远行莫戍黄沙碛。黄沙碛下八月时，霜风裂肤百草衰。尘沙晴天迷道路，河水悠悠向东去。胡笳听彻双泪流，羁魂惨惨生边愁。原头猎火夜相向，马蹄蹴蹋层冰上。不似京华侠少年，清歌妙舞落花前。,侠义抒怀类
李益,从军有苦乐行,劳者且莫歌，我欲送君觞。从军有苦乐，此曲乐未央。仆居在陇上，陇水断人肠。东过秦宫路，宫路入咸阳。时逢汉帝出，谏猎至长杨。讵驰游侠窟，非结少年场。一旦承嘉惠，轻身重恩光。秉笔参帷帟，从军至朔方。边地多阴风，草木自淒凉。断绝海云去，出没胡沙长。参差引雁翼，隐辚腾军装。剑文夜如水，马汗冻成霜。侠气五都少，矜功六郡良。山河起目前，睚眦死路傍。北逐驱獯虏，西临复旧疆。昔还赋馀资，今出乃赢粮。一矢弢夏服，我弓不再张。寄语丈夫雄，苦乐身自当。,隐逸怀古类
李益,赴邠宁留别,身承汉飞将，束髮即言兵。侠少何相问，从来事不平。黄云断朔吹，白雪拥沙城。幸应边书募，横戈会取名。,侠义抒怀类
杨凝,春情,旧宅洛川阳，曾游游侠场。水添杨柳色，花绊绮罗香。赵瑟多愁曲，秦家足艳妆。江潭远相忆，春梦不胜长。,隐逸怀古类
权德舆,薄命篇,昔住邯郸年尚少，只是娇羞弄花鸟。青楼碧纱大道边，绿杨日暮风褭褭。婵娟玉貌二八馀，自怜颜色花不如。丽质全胜秦氏女，藁砧宁用专城居。岁去年来年渐长，青春红粉全堪赏。玉楼珠箔但閑居，南陌东城讵来往。韶光日日看渐迟，摽梅既落行有时。宁知燕赵娉婷子，翻嫁幽幷游侠儿。年年结束青丝骑，出门一去何时至。秋月空悬翡翠帘，春帏嬾卧鸳鸯被。沙塞经时不寄书，深闺愁独意何如。花前拭泪情无限，月下调琴恨有馀。离别苦多相见少，洞房愁梦何由晓。閑看双燕泪霏霏，静对空床魂悄悄。镜里红颜不自禁，陌头香骑动春心。为问佳期早晚是，人人总解有黄金。,隐逸怀古类
刘禹锡,和董庶中古散调词赠尹果毅,昔听东武吟，壮年心已悲。如何今濩落，闻君辛苦辞。言有穷巷士，弱龄颇尚奇。读得玄女符，生当事边时。借名游侠窟，结客幽幷儿。往来长楸间，能带双鞬驰。崩腾天宝末，尘暗燕南垂。爟火入咸阳，诏征神武师。是时占军幕，插羽扬金羁。万夫列辕门，观射中戟支。誓当雪国讐，亲爱从此辞。中宵倚长剑，起视蚩尤旗。介马晨萧萧，阵云竟天涯。阴风猎白草，旗槊光参差。勇气贯中肠，视身忽如遗。生擒白马将，虏骑不敢追。贵臣上战功，名姓随意移。终岁肌骨苦，他人印纍纍。谒者既清宫，诸侯各罢戏。上将赐甲第，门戟不可窥。眦血下沾襟，天高问无期。却寻故乡路，孤影空相随。行逢里中旧，扑遬昔所嗤。一言合侯王，腰佩黄金龟。问我何自苦，可怜真数奇。迟回顾徒御，得色悬双眉。翻然悟世途，抚己昧所宜。田园已芜没，流浪江海湄。鸷禽毛翮摧，不见翔云姿。衰容蔽逸气，孑孑无人知。寂寞草玄徒，长吟下书帷。为君发哀韵，若扣瑶林枝。有客识其真，潺湲涕交颐。饮尔一杯酒，陶然足自怡。,隐逸怀古类
刘禹锡,百舌吟,晓星寥落春云低，初闻百舌间关啼。花树满空迷处所，摇动繁英坠红雨。笙簧百啭音韵多，黄鹂吞声燕无语。东方朝日迟迟升，迎风弄景如自矜。数声不尽又飞去，何许相逢绿杨路。绵蛮宛转似娱人，一心百舌何纷纷。酡颜侠少停歌听，坠珥妖姬和睡闻。可怜光景何时尽，谁能低回避鹰隼。廷尉张罗自不关，潘郎挟弹无情损。天生羽族尔何微，舌端万变乘春晖。南方朱鸟一朝见，索漠无言蒿下飞。,侠义抒怀类
刘禹锡,酬太原狄尚书见寄,家声烜赫冠前贤，时无穹崇镇北边。身上官衔如座主，幕中谭笑取同年。幽幷侠少趋鞭弭，燕赵佳人奉管弦。仍把天兵书号笔，远题长句寄山川。,侠义抒怀类
孟郊,游侠行,壮士性刚决，火中见石裂。杀人不迴头，轻生如蹔别。岂知眼有泪，肯白头上髮。半生无恩酬，剑閑一百月。,侠义抒怀类
李贺,马诗二十三首 十三,宝玦谁家子，长闻侠骨香。堆金买骏骨，将送楚襄王。,市井任侠类
元稹,乐府古题序 侠客行,侠客不怕死，怕在事不成。事成不肯藏姓名，我非窃贼谁夜行。白日堂堂杀袁盎，九衢草草人面青。此客此心师海鲸，海鲸露背横沧溟。海波分作两处生，分海减海刀，侠客有谋。人不识测，三尺铁蛇延二国。,边塞报国类
崔涯,侠士诗,太行岭上二尺雪，崔涯袖中三尺铁。一朝若遇有心人，出门便与妻儿别。,侠义抒怀类
雍陶,少年行,不倚军功有侠名，可怜毬猎少年情。戴铃健鹘随声下，撼珮骄骢弄影行。觅匠重装燕客剑，对人新按越姬筝。岂知儒者心偏苦，吟向秋风白髮生。,侠义抒怀类
许浑,晨装,带月饭行侣，西游关塞长。晨鸡鸣远戍，宿鴈起寒塘。云卷四山雪，风凝千树霜。谁家游侠子，沈醉卧兰堂。,隐逸怀古类
李商隐,偶成转韵七十二句赠四同舍,沛国东风吹大泽，蒲青柳碧春一色。我来不见隆准人，沥酒空馀庙中客。征东同舍鸳与鸾，酒酣劝我悬征鞍。蓝山宝肆不可入，玉中仍是青琅玕。武威将军使中侠，少年箭道惊杨叶。战功高后数文章，怜我秋斋梦蝴蝶。诘旦九门传奏章，高车大马来煌煌。路逢邹枚不暇揖，腊月大雪过大梁。忆昔公为会昌宰，我时入谒虚怀待。众中赏我赋高唐，迴看屈宋由年辈。公事武皇为铁冠，历厅请我相所难。我时顦顇在书阁，卧枕芸香春夜阑。明年赴辟下昭桂，东郊恸哭辞兄弟。韩公堆上跋马时，廻望秦川树如荠。依稀南指阳台云，鲤鱼食鈎猿失群。湘妃庙下已春尽，虞帝城前初日曛。谢游桥上澄江馆，下望山城如一弹。鹧鸪声苦晓惊眠，朱槿花娇晚相伴。顷之失职辞南风，破帆坏桨荆江中。斩蛟断璧不无意，平生自许非忩忩。归来寂寞灵台下，著破蓝衫出无马。天官补吏府中趋，玉骨瘦来无一把。手封狴牢屯制囚，直厅印锁黄昏愁。平明赤帖使修表，上贺嫖姚收贼州。旧山万仞青霞外，望见扶桑出东海。爱君忧国去未能，白道青松了然在。此时闻有燕昭台，挺身东望心眼开。且吟王粲从军乐，不赋渊明归去来。彭门十万皆雄勇，首戴公恩若山重。廷评日下握灵蛇，书记眠时吞䌽凤。之子夫君郑与裴，何甥谢舅当世才。青袍白简风流极，碧沼红莲倾倒开。我生麤疎不足数，梁父哀吟鸲鹆舞。横行阔视倚公怜，狂来笔力如牛弩。借酒祝公千万年，吾徒礼分常周旋。收旗卧鼓相天子，相门出相光青史。,侠义抒怀类
薛逢,侠少年,绿眼胡鹰踏锦韝，五花騘马白貂裘。往来三市无人识，倒把金鞭上酒楼。,侠义抒怀类
马戴,赠别北客,君生游侠地，感激气何高。饮尽玉壶酒，赠留金错刀。鴈关飞霰雪，鲸海落云涛。决去如征鸟，离心空自劳。,隐逸怀古类
马戴,广陵曲,葱茏桂树枝，高繫黄金羁。叶隐青蛾翠，花飘白玉墀。上鸣间关鸟，下醉游侠儿。炀帝国已破，此中都不知。,隐逸怀古类
温庭筠,侠客行,欲出鸿都门，阴云蔽城阙。宝剑黯如水，微红濕馀血。白马夜频惊，三更霸陵雪。,侠义抒怀类
霍总,骢马,青骊八尺高，侠客倚雄豪。踏雪生珠汗，障泥护锦袍。路傍看骤影，鞍底卷旋毛。岂独连钱贵，酬恩更代劳。,豪侠交游类
司空图,冯燕歌,魏中义士有冯燕，游侠幽幷最少年。避讐偶作滑台客，嘶风跃马来翩翩。此时恰遇莺花月，堤上轩车昼不绝。两面高楼语笑声，指点行人情暗结。掷果潘郎谁不慕，朱门别见红妆露。故故推门掩不开，似教欧轧传言语。冯生敲镫袖笼鞭，半拂垂杨半惹烟。树间春鸟知人意，的的心期暗与传。传道张婴偏嗜酒，从此香闺为我有。梁间客燕正相欺，屋上鸣鸠空自鬬。婴归醉卧非讐汝，岂知负过人怀惧。燕依户扇欲潜逃，巾在枕傍指令取。谁言狼戾心能忍，待我情深情不隐。回身本谓取巾难，倒柄方知授霜刅。冯君抚剑即迟疑，自顾平生心不欺。尔能负彼必相负，假手他人复在谁。窗间红艳犹可掬，熟视花钿情不足。唯将大义断胸襟，粉颈初迴如切玉。凤皇钗碎各分飞，怨魄娇魂何处追。凌波如唤游金谷，羞彼揶揄泪满衣。新人藏匿旧人起，白昼喧呼骇邻里。诬执张婴不自明，贵免生前遭考捶。官将赴市拥红尘，掉臂人来擗看人。传声莫遣有冤滥，盗杀婴家即我身。初闻僚吏翻疑歎，呵叱风狂词不变。缧囚解缚犹自疑，疑是梦中方脱免。未死劝君莫浪言，临危不顾始知难。已为不平能割爱，更将身命救深冤。白马贤侯贾相公，长悬金帛募才雄。拜章请赎冯燕罪，千古三河激义风。黄河东注无时歇，注尽波澜名不灭。为感词人沈下贤，长歌更与分明说。此君精爽知犹在，长与人间留炯诫。铸作金燕香作堆，焚香酬酒听歌来。,隐逸怀古类
李山甫,游侠儿,好把雄姿浑世尘，一塲閑事莫因循。荆轲只为閑言语，不与燕丹了得人。,侠义抒怀类
崔涂,东晋 一,五陵豪侠笑为儒，将为儒生只读书。看取不成投笔后，谢安功业复何如。,侠义抒怀类
韩偓,赠湖南李思齐处士,两板船头浊酒壶，七丝琴畔白髭鬚。三春日日黄梅雨，孤客年年青草湖。燕侠冰霜难狎近，楚狂锋刃触凡愚。知余绝粒窥仙事，许到名山看药𬬻。,侠义抒怀类
吴融,偶题,贱子曾尘国士知，登门倒屣忆当时。西州酌尽看花酒，东阁编成咏雪诗。莫道精灵无伯有，寻闻任侠报爰丝。乌衣旧宅犹能认，粉竹金松一两枝。,侠义抒怀类
郑鏦,邯郸侠少年,夜渡浊河津，衣中剑满身。兵符劫晋鄙，匕首刺秦人。执事非无胆，高堂念有亲。昨缘秦苦赵，来往大梁频。,侠义抒怀类
戴休珽,古意,穷秋朔风起，沧海愁阴涨。虏骑掠河南，汉兵屯灞上。羽书惊沙漠，刁斗喧亭障。关塞何苍茫，遥烽递相望。弱龄负奇节，侠客多招访。投笔弃𦈡生，提戈逐飞将。拔剑照霜白，怒髮冲冠壮。会立万里功，视君封侯相。,豪侠交游类
冯待征,虞姬怨,妾本江南采莲女，君是江东学剑人。逢君游侠英雄日，值妾年华桃李春。年华灼灼艳桃李，结髮簪花配君子。行逢楚汉正相持，辞家上马从君起。岁岁年年事征战，侍君帷幕损红颜。不惜罗衣沾马汗，不辞红粉著刀环。相期相许定关中，鸣銮鸣佩入秦宫。谁误四面楚歌起，果知五星汉道雄。天时人事有兴灭，智穷计屈心摧折。泽中马力先战疲，帐下蛾眉转消歇。君王是日无神彩，贱妾此时容貌改。拔山意气都已无，渡江面目今何在。终天隔地与君辞，恨似流波无息时。使妾本来不相识，岂见中途怀苦悲。,隐逸怀古类
虞羽客,结客少年场行,幽幷侠少年，金络控连钱。窃符方救赵，击筑正怀燕。轻生辞凤阙，挥袂上祈连。陆离横宝剑，出没骛征旃。蒙轮恒顾敌，超乘忽争先。摧枯逾百战，拓地远三千。骨都魂已散，楼兰首复传。龙城含宿雾，瀚海接遥天。歌吹金微返，振旅玉门旋。烽火今已息，非复照甘泉。,侠义抒怀类
寒山,诗三百三首 五十四,可怜好丈夫，身体极稜稜。春秋未三十，才艺百般能。金羁逐侠客，玉馔集良朋。唯有一般恶，不传无尽灯。,豪侠交游类
李行言,成（城）南宴（斯五五五）,禦（御）宿上林春欲尽，残花弱柳任风吹。斗鸡走马□□□，乐煞长安游侠儿。,隐逸怀古类
范质,诫儿姪八百字,"（昨得谢课书，希于京秩之中更与迁转。余以诸儿姪辈生长以来，未谙外事，艰难损益，懵然莫知，因抒古诗一章晓之。）去年初释褐，一命列蓬丘。（谓谢课。）青袍春草色，白纻弃如仇。适会龙飞庆，王泽天下流。尔得六品阶，无乃太为优。凡登进士第，四选昇校讐。历官十五考，叙阶与尔俦。如何志未满，意欲陵（《纪事》「陵」作「凌」。）云游。若言品位卑，寄书来我求。省之再三歎，不觉泪盈眸。吾家本寒素，门地寡公侯。先子有令德，乐道尚忧游。生逢世多僻，委任信沉浮。仕宦不喜达，吏隐同庄周。积善有馀庆，清白为贻谋。伊余奉家训，孜孜务进修。夙夜事勤肃，言行思悔尤。出门择交友，防慎畏薰莸。省躬常惧玷，恐掇庭闱羞。童年志于学，不堕（《纪事》「堕」作「惰」。）为箕裘。二十中甲科，頳尾化为虬。（二十三进士及第，今举全数。）三十入翰苑（时三十三，），步武向瀛州。四十登宰辅（年四十一），貂冠侍冕旒。备位行一纪，将何助帝猷。既非救旱雨，岂是济川舟。天子未遐弃，日益素餐忧。黄河润千里，草木皆浸渍。吾宗凡九人，继踵昇官次。门内无白丁，森森朱绿紫。鹓行洎内职，亚尹州从事。府掾监省官，高低皆清美。悉田侥倖昇，不因资考至。朝廷悬爵秩，命之曰公器。才者禄及身，功者赏于世。非才及非功。安得专（《纪事》「专」作「霑」。）厚利。寒衣内府帛，饥食太仓米。不蚕复不穑，未尝勤四体。虽然一家荣，岂塞众人议。颙颙十目窥，龊龊千人指。（曾参云：「十目所视。」古人云：「千人所指。」言可畏。）借问尔与吾，如何不自媿？,戒尔学立身，莫若先孝悌。怡怡奉亲长，不敢生骄易。战战复兢兢，造次必于是。戒尔学干禄，莫若勤道艺。尝闻诸格言，学而优则仕。不患人不知，惟患学不至。戒尔远耻辱，恭则近乎礼。自卑而尊人，先彼而后己。《相鼠》与《茅鸱》，宜鑒诗人剌。（《毛诗》：「《相鼠》，刺无礼。」《左传》：「茅鸱」，刺不恭。）戒尔勿放旷，放旷非端士。周孔垂名教，齐梁尚清议。南朝称八达，千载秽青史。戒尔勿嗜酒，狂药非佳味。能移谨厚性。化为凶险（《纪事》「险」作「暴」。）类。古今倾败者，历历皆可记。戒尔勿多言，多言者众（《纪事》「者众」作「众所」。）忌。苟不慎枢机，灾危从此始。是非毁誉间，适足为身累。举世重交游，拟结金兰契。忿怨容易（《纪事》「容易」作「从是」。）生，风波当时起。所以公君子心，汪汪淡如水。举世好承奉，昂昂增意气。不知承奉者，以尔为玩戏。所以古人疾，籧篨与戚施。举世重任侠，（《史记》：「轻死重义曰侠。」）呼俗（《纪事》「呼俗」作「俗呼」。）为气义。（《纪事》「气义」作「义士」。）为人赴急难，往往陷刑死。所以马援书，殷勤戒诸子。（马援告儿孙书，甚非此事。）举世贱清素，奉身好华侈。肥马衣轻裘，扬扬过闾里。虽得巿童怜，还为识者鄙。我本羁旅臣，遭逢尧舜理。位重才不充，戚戚怀忧畏。深渊与薄冰，蹈之唯恐坠。尔曹非悯我，勿使著罪戾。闭门敛踪迹，缩首避名势。名势不久居，毕竟何足恃。物盛必有衰，有隆还有替。速成不坚牢，亟走多颠踬。灼灼园中花，早发还先萎。迟迟涧畔松，郁郁含晚翠。赋命有疾徐，青云难力致。寄语谢诸郎，躁进徒为耳。（见《宋文鉴》卷十四。以《宋诗纪事》校之。）（此诗疑作于入宋后。）（〖1〗《宋史》卷二四九《范质传》：「从子校书郎杲求奏迁秩，质作诗晓之。时人传诵，以为劝戒。」）。",侠义抒怀类
道世,颂六十二首 二十六,冬狐理丰毳，春蚕绪轻丝。形骸翻为阻，心识还自欺。龆齓歌鼓腹，平生少年时。驱车追侠客，酌酒弄妖姬。但念目前好，安知后世悲。惕然一以愧，永与情爱辞。愿识真妄本，染净自分离。羞惭滞五盖，焉知同四依。（见同书卷三一《引证部》）。,豪侠交游类
李峤,筝,蒙恬芳轨设，游楚清音列。形通天地规，絃写阴阳节。郑音既寥亮，秦声复凄切。君听陌上桑，为辨罗敷洁。（以上见《佚存丛书》本《李峤杂咏百二十首》卷下）（按：《佚存丛书》本《李峤咏百二十首》，所录诸诗文字与《全唐诗》所载者差异较大。以上二诗完全不同，故另录出。有一句或数句不同者，录如次。仅个别文字不同者从略。〖1〗《风》首二句作「落日正沈沈，微风生北林」。〖2〗《雾》三四两句作「别有丹山雾，玲珑素月明」。〖3〗《梨》五六两句作「春暮条应紫，秋来叶正红」。〖4〗《楼》三四两句作「落星临画阁，井干起高台」。〖5〗《桥》后四句作「巧作七星影，能图半月辉。即今沧海宴，无复白云威」。）（〖6〗《帘》首二句作「晓风清竹殿，初日映秦楼」。第三句作「暧暧笼珠网」。第五句作「窗中月影入」。〖7〗《扇》第二句作「蒲葵实晓清」。第五句作「逐暑含风转」。第七句作「还取同心契」。〖8〗《墨》第六句作「皂叠映逾沈」。〖9〗《刀》第五句作「割锦红鲜里」。〖10〗《弹》首句作「侠客遥相望」。三四两句作「共持苏合弹，来此傍垂杨」。末二句作「莫欣黄雀至，须惮微躯伤」。〖11〗《琵琶》首句作「裁规势渐团」。〖12〗《珠》末二句作「谁怜被褐者，怀宝自多才」。〖13〗《绫》第二句作「为衾值汉君」。五六两句作「色带冰绫影，光含霜雪文」。〖14〗《素》五六两句作「碪杵调风响，绫纨写月辉」。〖15〗《锦》第七句作「若逢朱太守」。〖16〗《布》三四两句作「瀑泉飞挂鹤，浣火有炎光」。末句作「来穆采花芳」。另伯三七三八卷存李峤杂咏二首又四句，斯五五五卷存六首又三句，其文字与《全唐诗》有较多不同，录其要者如次。伯三七三卷载《凤》第六句作「频过颍水汤」。《兔》五、六、七三句作「汉殿跧容伏，梁园隐迹微，方知感纯孝」。）。,豪侠交游类
